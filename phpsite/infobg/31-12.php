Според древния български календар новата година се е празнувала най-вероятно цял един ден. Денят "Ени" , спряган понякога като първи ден от новата година, а понякога като последен от старата, най-вероятно е стоял в календара извън рамките на месец. Това е денят на зимното слънцестоене. В този ден свършва и започва годината. Символиката на този ден е наследена в християнската традиция от Игнажден (Еднажден). Не случайно според народното поверие - какъвто човек първи ви влезе в къщата на този ден - такава ще ви е (новата) година.
В този ден/денонощие нощта е най-дълга. Тъмната и пасивната енергии са най-силни, но също и с най-нисък потенциал. Светлата част на деня е най къса. Светлата и активната енергии са най-слаби, но със най-висок потенциал. За повече информация и за това как източните понятия Ин и Ян са отразени в българския календар вижте <a href="https://spisanie8.bg/%D1%80%D1%83%D0%B1%D1%80%D0%B8%D0%BA%D0%B8/%D0%B7%D0%B0%D0%B3%D0%B0%D0%B4%D0%BA%D0%B8/2503-%D0%B4%D0%B0%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BA%D0%B0%D0%BB%D0%B5%D0%BD%D0%B4%D0%B0%D1%80.html">Дао на Българския календар</a>.
В нашия модел отразяваме деня "Ени" като 31<sup>-ви</sup> последен ден на последния дванайсети месец на древният български календар. Това съответства или на 21<sup>-ви</sup> или на 22<sup>-ри</sup> Декември от Григорианския календар (в зависимост от високосните години), който се ползва в съвременността.
